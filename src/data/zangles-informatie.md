---
key: zangles-informatie
---
## Waarom zangles bij Mariëtte?!
Als u zangles neemt bij mij, dan betekent dat dat u les krijgt van een bevoegd docent met jarenlange ervaring die al haar kennis en enthousiasme gebruikt om u verder te helpen op muzikaal en zangtechnisch gebied. In de les staan uw wensen en ambities centraal. U kunt zelf bepalen wat u wilt zingen, maar desgewenst kan ik u helpen om uw repertoire samen te stellen en verder uit te breiden. Wilt u naast zangles ook af en toe met anderen samen zingen? Dat kan! Veel van mijn leerlingen zingen graag één of meerdere keren per jaar een meerstemmig stuk samen. Ik kan u in contact brengen met deze leerlingen en het daaruit volgende project begeleiden. Door mijn jarenlange ervaring met koordirectie zijn deze projecten niet alleen heel leuk, maar ook zeer leerzaam. Een paar keer per jaar organiseer ik een leerlingpresentatie, waar alle leerlingen zich presenteren met het repertoire waar ze mee bezig zijn. Deze presentaties worden bij mij thuis danwel in een mooie ruimte zoals kerk of bescheiden theater georganiseerd. Een professionele pianist begeleidt de leerlingen.

## Voor wie is zangles bij Mariëtte mogelijk?
Ik geef les aan leerlingen van alle leeftijden en van elk niveau. Iedereen is welkom, ook wat betreft stijl. Mijn specialisme ligt op het gebied van klassieke muziek en musical, maar ook voor andere stijlen bent u van harte welkom.

## Lespraktijk locaties

Dinsdagmiddag is mijn leslocatie in basisschool de Wizard. Aan het Andriessenplein in de Vijfhoek.

Donderdagmiddag tussen  15.00 en 22.00  en Vrijdagochtend van 09.00 tot 13.00 uur  geef ik zanglessen in Kunstcircuit (voorheen de Leeuwenkuil) aan de Keizerstraat in het centrum van Deventer. Ook op woensdagochtend geef incidenteel in Kunstcircuit les.

De andere dagen geef ik les aan huis in mijn privépraktijk. Daar bent u welkom in een  prachtige natuurlijke omgeving. In een aparte studio los van het woonhuis midden in het buitengebied van Deventer kunt u verzekerd zijn van een inspirerende zangles. Lesdagen en tijden in overleg. Zowel overdag als in de avond is zangles mogelijk.