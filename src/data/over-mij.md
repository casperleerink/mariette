---
key: about-page
title: MariÃ«tte Bastiaansen
image: website/marietteProfiel_gszck2.jpg
---

Als kleuter was ik al een enthousiaste zangeres. Ik herinner me nu nog altijd de vele liedjes die ik als kind zong op de kleuterschool. Later op de katholieke meisjesschool, die gerund werd door nonnen, was zingen een onderdeel van het lesprogramma. Zingen is een deel van mijn leven geworden.

Inspiratie om uiting te geven aan mijn manier van musiceren kreeg, ik vooral van het contact met het buitenleven. In de natuur voelde ik me vrij en kreeg ik de energie die ik nodig had om mijn gevoel en emotie te laten zien en horen tijdens het zingen. Na de middelbare school koos ik daarom voor een opleiding die met groen te maken had. Ik begon een opleiding als hovenier. Tijdens deze groene studie en latere werk als hovenier bleef ik mijn zang- en piano lessen voortzetten en bleef de wens om een vakstudie aan het conservatorium te volgen een droom.

Toen ik 21 was, heb ik de stap gezet en ben ik toegelaten aan het toenmalige Brabants Conservatorium, nu Fontys Hogeschool in Tilburg. Mijn baan als hovenier heb ik opgezegd en ben met passie, veel plezier en grote motivatie begonnen aan de studie zang.

Tijdens mijn studie heb ik veel zangervaring opgedaan in diverse koren zoals o.a. bij de Nederlandse Bachvereniging en Collegium Vocal Gent. Ook heb ik vele zangrecitals verzorgd met een uitgebreid lied repertoire.

Na mijn studie heb ik, nu als professioneel afgestudeerd zangeres, vele internationale concerten gegeven en cd en tv opnames gemaakt olv Ton Koopman in het Amsterdam Baroque Orchestra and Choir. Ook heb ik aan producties meegedaan van Slagwerkgroep Den Haag. Met veel plezier heb ik in opera producties van o.a. De Nationale Reisopera gezongen alsook in het festival van Aix en Provence. Als soliste en ensemble zangeres heb ik aan vele concerten medewerking verleend in binnen en buitenland.

Mijn vele werkzaamheden als uitvoerend musicus hebben mij veel plezier en ervaring gebracht. Het plezier maar ook de verbinding die zingen geeft is bijzonder. Die zingende verbinding wil ik graag doorgeven aan de jongere generatie en daarom ben ik momenteel heel actief werkzaam als zangdocente, muziekleerkracht op basisscholen en als dirgent van diverse koren.
